---
---

# สแกนทะลุภูเขาเห็นเด็กๆเลย

## มีข่าวว่ามีเทคโนโลยีที่สแกนทะลุภูเขาได้ จะเห็นเลยว่าเด็กอยู่ตรงไหน

มีข่าวเทคโนโลยีสแกน 2 ประเด็น คือ
- เครื่องสแกน Leica Scanner P20
- ดาวเทียมสหรัฐ โดยสื่อใช้คำว่า _หากพบสัญญาณความร้อนจาก 13 ชีวิต ซึ่งหากพบจะแสดงเป็นรูปร่างคนแบบเรียลไทม์ ตามความร้อนทันที บนหน้าจอ ตอนนี้กำลังรอดาวเทียม เข้าวงโคจรในตำแหน่งที่ต้องการซักแป๊บ ดึกดื่นมืดค่ำ ไม่ใช่ปัญหา เพราะดาวเทียมนี้มีศักยภาพเป็นแบบทุกสภาพอากาศ_

ซึ่งทั้งสองข่าวเป็นข่าวเท็จเพราะเทคโนโลยี Infrared หรือ IR ที่ทั้งสองข่าวนั้นใช้ ไม่สามารถทะลุภูเขาได้ และ เครื่อง Leica Scanner P20 ไม่สามารถทะลุอะไรได้เลย รวมถึงไม่สามารถตรวจจับความร้อนได้

ดูรายละเอียดเพิ่มเติมได้ที่หัวข้อต่างๆด้านล่างนี้

### อธิบายเรื่องดาวเทียมสหรัฐ

[คลิป](https://www.instagram.com/p/BkpBgSqlVku/)สัมภาษณ์ นาวาอากาศเอกหญิง เจสสิกา เทต ประชาสัมพันธ์กองทัพสหรัฐ โดย Instagram [workpointnews](https://www.instagram.com/workpointnews/) โพสต์วันที่ 30/06/2018 เวลา 14.49 น.

[บทความ เรื่อง เพราะขาดความรู้จึงมั่วกันเละเทะ กรณีสหรัฐใช้ดาวเทียมช่วยเด็กติดถ้ำ](https://spaceth.co/us-satellite-misunderstanding/) โดย [spaceth.co](https://spaceth.co/) โพสต์วันที่ 01/07/2018

_อ้างอิงจาก [คุณ หัษษาษิณ](https://pantip.com/topic/37803852/comment5086) สมาชิก Pantip.com_

> สำหรับเรื่องกล้อง Infrared นั้น ย้ำอีกครั้งว่าไม่สามารถสแกนทะลุผนังถ้ำได้ แต่สามารถสแกนพื้นผิวดินหรือนำไปสแกนด้านในที่ไม่มีอะไรบังได้ โดยการสแกนมีแบบ Thermal และ Optical ในทางการทหารนั้น มีใช้มานานมากแล้ว ไม่ใช่เรื่องใหม่อะไร เพียงแต่ที่ไทยอาจจะไม่มี เนื่องจากประเทศไทยไม่ได้สู้รบกับใคร สหรัฐมีการใช้แบบ IP Optical ในการสู้รบการ Taliban, IS และกองกำลังอื่นๆ ในตะวันออกกลาง
>
> ลิ้งค์ตัวเต็มเผื่อต้องการอ่านเพิ่มค่ะ  
> [https://kintronics.com/detection-recognition-and-identification-using-thermal-imaging-vs-optical-ip-camera/](https://kintronics.com/detection-recognition-and-identification-using-thermal-imaging-vs-optical-ip-camera/)
>
> แบบ Optical เห็นเป็นโครงร่าง จำเป็นต้องมีแหล่งกำเนิดแสง  
> ![Optical]({{ "/assets/images/ir optical.jpg" | relative_url }})
> แบบ Thermal จับตามอุณหภูมิ ไม่ต้องอาศัยแสง  
> ![Thermal]({{ "/assets/images/ir thermal.jpg" | relative_url }})

อ่านเพิ่มเติมได้ความคิดเห็นย่อยของความคิดเห็นที่ [5086](https://pantip.com/topic/37803852/comment5086) [5144](https://pantip.com/topic/37803852/comment5144) [5155](https://pantip.com/topic/37803852/comment5155) และ [5181](https://pantip.com/topic/37803852/comment5181)

สำหรับรูปด้านล่างนี้จาก เพจ Facebook ชื่อ [โปลิศไทยแลนด์ - Police Thailand News](https://www.facebook.com/permalink.php?story_fbid=223054494972375&id=141335926477566)

![Thermal]({{ "/assets/images/antenna.jpg" | relative_url }})

อธิบายภาพทหารสหรัฐตามด้านล่างนี้

_อ้างอิงจาก [คุณ สมาชิกหมายเลข 4561664](https://pantip.com/topic/37803852/comment5086-1) สมาชิก Pantip.com_

> นั่นสิครับ
>
> กรณีนี้  ผมก็ยังสงสัยที่ จนท.สหรัฐ  ปีนเขาขึ้นไปเพื่อติดต่อ สั่งงาน ดาวเทียมทหาร  
> ที่บอกว่ามีคุณสมบัติในการ scan Infrared และหากจับความร้อน IR ของคนในถ้ำได้  
> ก็จะแสดงภาพออกมาเป็นจุดเคลื่อนไหวแบบ real time ได้เลย (หลายสำนักข่าว  ใช้คำนี้ตรงกันเลย)
>
> นี่คือภาพใน คห.ข้างบน  เสาอากาศสีดำนี้ คือ เสา circular polarization เพื่อติดต่อกับดาวเทียมจริง ๆ  
> แต่ผมยังสงสัย  ว่ามันจะตรวจจับ IR จากคนในถ้ำได้  จริงหรือ ? .... ถ้าได้จริง  ปัญหาทั้งหมดจะคลีคลายเลยครับ

### เทคโนโลยีของเครื่อง Leica Scanner P20

เครื่องนี้เป็นเครื่องสำหรับสร้างภาพจำลอง 3 มิติ รอบๆตัวเครื่องเท่านั้น ไม่สามารถทะลุได้

_อ้างอิงจาก [คุณ via Android](https://pantip.com/topic/37812452/comment2) สมาชิก Pantip.com_

> ไปศึกษาข้อมูลคร่าวๆ มันไม่ได้สแกนทะลุผนังเลย  
> มันเป็นเครื่องยิงเลเซอร์วัดระยะ ถ่ายรูป แล้วนำรูปมารวมๆกันเป็น 3 มิติ  
> ที่เห็นภาพโชว์ๆเป็น 3 มิติเว่อร์ๆนั่น เค้าถ่ายเป็นร้อยๆจุด แล้วนำมารวมกัน
>
> ไม่ได้วางตั้งทีเดียว สแกนได้ทั้งเขา มันวางข้างในถ้ำแล้วสแกนได้รอบๆตัวเท่านั้น  
> คือมันไม่ได้ทะลุทะลวงอะไรเลย  
> ต้องนำไปในถ้ำแล้วสแกนอยู่ดี ซึ่งถ้าสแกนเจอเด็ก ซีลที่นำกล้องไปวางก็เจอเด็กเหมือนกัน

### เหตุผลที่ IR ไม่สามารถทะลุได้

_อ้างอิงจาก[โพสต์](https://www.facebook.com/311534075982531/posts/446225145846756/) สมาชิก Facebook ชื่อ [
Darth Prin](https://www.facebook.com/Darth-Prin-311534075982531/)_

> พูดถึงข่าวเด็กหลงถ้ำที่มีคนอ้างใช้กล้องอินฟราเรดเห็นเด็กได้ในถ้ำ ตอนนี้ก็มีการ debunk ไปแล้วว่าเป็นข่าวลวง แต่สงสัยไหม กล้อง thermovision หรือ infrared จะใช้ถ่ายได้ทะลุทะลวงขนาดไหน
>
> ธรรมชาติของรังสี รังสียิ่งคลื่นสั้นยิ่งถูกดูดซับโดยวัสดุได้ง่าย คลื่นยิ่งยาวยิ่งถูกดูดซับได้ยาก คลื่นแสงไม่สามารถเดินทางผ่านแผ่นอลูมิเนียมบางๆ แต่คลื่นอินฟราเรด คลื่นไมโครเวฟ หรือยิ่งคลื่นวิทยุจะผ่านได้ ยิ่ง คลื่นวิทยุจะสามารถส่งทะลุทะลวงผ่านผนังตึกหนาเป็นเมตรได้เลยทีเดียว
>
> กล้องอินฟราเรด เป็นกล้องที่มองเห็นในช่วงรังสีความร้อน มันอาจมองทะลุผนังบางๆได้ มองผ่านพงหญ้าใบไม้ได้ แต่ใช่ว่ามันจะทะลุตึกได้ทั้งตึก ต้นไม้ได้ทั้งต้น รังสีความร้อนย่อมกันได้ด้วยฉนวนความร้อน ผ้าห่มฉนวนดีๆ ย่อมจะใช้กันการมองเห็นของกล้องจับความร้อนได้ ข้อสำคัญอีกประการ การผ่านทะลุทะลวงของคลื่น เป็นไปตามกฎของ Beer-Lambert ที่ว่า อัตราการทะลุผ่านวัสดุจะถดถอยเป็นเลขเอกซ์โพเนนเชี่ยล กำลังของคลื่นขั้นต่ำที่จะใช้ผ่านผนังได้ 2 เมตร จะมากกว่าระดับความหนา 1 เมตรในระดับยกกำลัง การที่คลื่นจะแรงจนผ่านตึกได้ไม่ได้หมายความว่ามันจะผ่านผนังถ้ำได้ด้วยการเพิ่มกำลังคลื่นแค่เท่าหรือสองเท่า
>
> ในกรณีเคสเด็กหลงถ้ำนั้น ผนังถ้ำมีความหนาเกินกว่าที่คลื่นวิทยุคลื่นโทรศัพท์มือถือจะส่งผ่านมาได้ รังสีอินฟราเรดที่ความยาวคลื่นสั้นกว่าคลื่นไมโครเวฟหรือคลื่นวิทยุ ย่อมไม่สามารถส่งผ่านออกมาได้อย่างแน่นอนละครับ
>
> ก็หวังว่าทีมงานจะสามารถช่วยเด็กออกมาได้ปลอดภัยทุกคน และก็หวังว่าสื่อจะช่วยเพลาๆกับการหากินข่าวกันนิดนึง แค่ที่ไปรบกวนการทำงานเจ้าหน้าที่มันแย่พอแล้ว ไอ้ประเภทเต้าข่าวให้ความหวัง เอาไสยศาสตร์มาเล่น หรือลากไปลงกีฬาสี รบกวนกินขี้แล้วไปตายซะนะครับ^^

## ข่าวว่าซีลทีมติดตั้งอุปกรณ์สแกนจากดาวเทียม

จากภาพเหล่านี้

<blockquote class="twitter-tweet" data-lang="en"><p lang="th" dir="ltr">ติดเครื่อง สแกนถ้ำ<br><br>NAVY SEAL - ทอ.สหรัฐ ช่วย <a href="https://twitter.com/hashtag/%E0%B8%96%E0%B9%89%E0%B8%B3%E0%B8%AB%E0%B8%A5%E0%B8%A7%E0%B8%87?src=hash&amp;ref_src=twsrc%5Etfw">#ถ้ำหลวง</a> ติดตั้งมอนิเตอร์-เครื่องอุปกรณ์รับส่งคลื่นสัญญาณ ใช้ดาวเทียมสำรวจภาคพื้นธรณีวิทยาทางทหารของสหรัฐฯ เหนือนานฟ้า ASEAN สแกนภูเขาถํ้าหลวง ออกมาเป็น Infrared 3D หากพบคนจะแสดงตำแหน่งรูป ก็จะลงมือเจาะเขาบริเวณนั้น เพื่อเข้าช่วยเหลือ <a href="https://t.co/d4rmZ37rAM">pic.twitter.com/d4rmZ37rAM</a></p>&mdash; Prachaya Nongnuch (@Prachaya_Ice) <a href="https://twitter.com/Prachaya_Ice/status/1012343595347505152?ref_src=twsrc%5Etfw">June 28, 2018</a></blockquote>
<script async src="https://platform.twitter.com/widgets.js" charset="utf-8"></script>

เข้าใจว่าเป็นการปักหลักวัดระดับน้ำเท่านั้น

อ้างอิงจาก [คุณ KkTpCmu](https://pantip.com/topic/37803852/comment3755-2) และ [คุณ ป้าแสวง](https://pantip.com/topic/37803852/comment3755-3) สมาชิก Pantip.com
