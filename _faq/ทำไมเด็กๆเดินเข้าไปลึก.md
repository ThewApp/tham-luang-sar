---
---

# ทำไมเด็กๆเดินเข้าไปลึก

มีสองสมมติฐาน

1. คาดว่าหนีน้ำไปเรื่อยๆ ทำให้เข้าไปอยู่ลึก
2. คาดว่าเข้าไปเที่ยวลึกอยู่แล้ว แต่ตอนจะออก น้ำมาปิดเลยออกไม่ได้

_อ้างอิงจาก [คุณ Mr. Forever](https://pantip.com/topic/37820004/comment7) สมาชิก Pantip.com_

> ทำความเข้าใจก่อนนะครับ ว่าเด็กๆ และครูไม่ได้ไปเดินเที่ยวเล่นในถ้ำเฉยๆ
>
> ในทีมเขามีธรรมเนียมอยู่ คือการต้อนรับสมาชิกใหม่ที่พึ่งเข้ามาในทีม
> เขาจะพาสมาชิกใหม่ไปยังถ้ำที่ว่านี่แหละ เดินเข้าไปในสุด แล้วสลักชื่อตัวเองไว้
> สลักต่อๆ กันมาตั้งแต่สมาชิกทีมรุ่นแรก อารมณ์ทำเควสทดสอบความกล้า
> แล้วก็ให้เด็กรู้จักช่วยเหลือกัน ผ่านความลำบากด้วยกัน มันก็จะรักกันในเวลาสั้น
> ไปยิ้ม ไปหัวเราะ ผจญภัยตามประสาเด็กต่างจังหวัดด้วยกัน ชีวิตแถวนี้เป็นแบบนั้น
> ไม่ใช่เลิกเรียนเข้าเน็ต เล่นมือถือแบบคนในเมืองครับ
>
> แล้วเด็กในทีมนี้หลายคนไปมาหลายรอบแล้ว เป็นเด็กพื้นที่ สองคนที่อยู่ในชุดที่หลง
> เข้าออกถ้ำนี้เป็นสิบรอบ ชินเส้นทางพอๆ กับครูที่เคยบวช แล้วมาเข้าป่าจำพรรษาที่ถ้ำนี้
> ดังนั้นเด็กกลุ่มนี้ ส่วนใหญ่เคยเข้าถ้ำมาก่อนแล้ว มีแค่สมาชิกใหม่ไม่กี่คนที่ไม่เคยไป
>
> แล้วมีเด็กเกิดวันนั้นด้วย ก็เลยวางแผนว่าเข้าไปทำเควสสลักชื่อในจุดไกลสุดแล้ว
> จะไปทานอาหารกันในถ้ำ แล้วค่อยออกมา ซึ่งปกติเขาห้ามเข้าถ้ำช่วง กค.
> เด็กๆ และครูคงคิดว่าน้ำยังไม่น่ามา คงไม่มีปัญหาอะไร อาจจะแค่ต้องลุยน้ำหน่อยๆ
> แต่คงไม่ถึงขั้นน้ำปิดถ้ำ
>
> นั่นคือเหตุผลว่าทำไมเด็กๆ ถอดรองเท้า เก็บของมีค่าใส่กระเป๋าไว้กับรถจักรยานด้านนอก
> เพราะเขารู้แล้วว่าต้องลุยน้ำ ลุยโคลนเข้าไป ตัวต้องเปื้อน โทรศัพท์ถ้าเอาไปต้องเปียก
> และรองเท้าแตะ ถ้าใส่เหยียบโคลนมันก็ดูด ใส่เดินไม่ได้ ต้องถอด เว้นแต่ใส่รองเท้าผ้าใบ
> แต่ก็จะเปื้อน ซักยาก ก็คงถอดเดินเท้าเปล่ากันหมด เด็กต่างจังหวัดเดินเท้าเปล่ากันเป็นเรื่องปกติ
>
> แค่นี้ก็ตอบคำถามแล้วว่าทำไมต้องเข้าไปลึกนักลึกหนา แล้วทำไมต้องถอดรองเท้าไว้หมด
>
> ซึ่งตอนนี้ผมมองว่ามีโอกาสสูงมากที่เด็กจะติดในจุดที่ลึกที่สุด คือห่างจากพัทยาบีชไปอีกราวๆ
> ห้ากิโลเมตร เป็นจุดที่สูงที่สุดของถ้ำ และปลัดแม่สายที่เคยเดินถ้ำนี้มาก่อนบอกว่าเป็นจุด
> ที่มีตาน้ำออกมาจากถ้ำ เป็นน้ำใสสะอาด กินได้ ดังนั้นปลัดก็เชื่อว่าน่าจะอยู่ในจุดนี้มากกว่าพัทยา
>
> นั่นหมายความว่าจุดที่เด็กอยู่ อาจจะห่างจากพัทยาไปไม่น้อยกว่าห้ากิโล
>
> ดังนั้นทางเลือกอีกทางคือเปิดทางปลายถ้ำ แล้วหาทางเดินย้อนเข้าไปอาจจะเป็นทางเลือกอีกทาง
> แต่ก็ไม่ง่ายแน่ๆ เพราะการที่หลายคนเดินไปหยุดแค่จุดนี้ แสดงว่าทางไปต่อมันต้องยากมากๆ
> จนคงไม่ไปต่อกัน
>
> เรื่องเส้นทางขนยา เมื่อก่อนมีจริง แต่ตอนนี้ไม่น่ามีแล้วมั้ง เพราะมันอยุ่ในอุทยาน โอกาสซวย
> เจอกับเจ้าหน้าที่สูง และมันก็ไม่ใช่เส้นทางห่างไกลความเจริญเหมือนเมื่อก่อนแล้ว

อ่านเพิ่มเติมที่ [https://pantip.com/topic/37803852/comment3827](https://pantip.com/topic/37803852/comment3827)
