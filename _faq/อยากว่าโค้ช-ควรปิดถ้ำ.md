---
---

# อยากว่าโค้ช-ควรปิดถ้ำ

อ้างอิงจาก [คุณ ChocoRoseCream](https://pantip.com/topic/37803852/comment3988) สมาชิก Pantip.com

> ใครที่อยากด่า อยากตำหนิ โค้ชและเด็กๆ นะคะ
>
> ขอให้พิจารณาดีๆ ว่าเค้าผิดอะไร
>
> จากเหตุการณ์นี้คุณเรียนรู้อะไร
>
> 1.  การมีถ้ำอยู่ในประเทศไทย แต่คนไทยเองกับไม่มีความรู้ในเรื่องนี่สักเท่าไหร่  
>     ไม่ค่อยมีคนสนใจไปศึกษา ความรู้ด้านธรรมชาติของถ้ำ ฝนฟ้าอากาศบนเขา มันไม่มีเผยแพร่ให้ได้เรียนรู้มากเท่าไหร่  
>     (นี่เป็นหนึ่งสาเหตุ ให้โค้ชและเด็กๆ พลาด รวมถึงคนไทยทุลักทุเลในการช่วยเหลือ)
> 2.  เมื่อมีถ้ำ คนย่อมเข้าออกได้เป็นธรรมชาติของมนุษย์ มีคนติดในถ้ำได้ทุกเมื่อ เคยมีคนติดมาก่อนแล้วด้วย  
>     แต่คนไทย ไม่มีความรู้มากพอที่จะช่วยเหลือคนในถ้ำออกมา  
>     เช่น ไม่รู้สภาพภายในถ้ำ ต้องเอาข้อมูลจากฝรั่งที่มาสำรวจ
> 3.  ไม่มี "ระบบที่ดี" ในการช่วยเหลือ เมิ่อเกิดเหตุภัยในทุกระดับ  
>     ก็ที่เห็นๆ กันอยู่นะคะ มั่วไปหมด สื่อก็ไม่รู้หน้าที่นึกอยากทำอะไรก็ทำ คนทั่วไปยังมีสำนึกไม่พอนึกอยากจะไปมุงก็ไป  
>     คือ คนไทยไม่รู้ว่าเกิดเหตุปุ๊บ ต้องทำอะไร อาชีพ บทบาท ความชำนาญที่ตนเองมีอยู่ควรทำอะไร
> 4.  เรื่องด่า เรื่องห้ามน่ะมันง่าย คนไทยเลยถนัด แต่ถ้าให้คำแนะนำที่ดีว่าต่อไปจะเข้าถ้ำน่ะ ต้องเตรียมตัวยังไง เกิดเหตุควรทำอะไรบ้าง จะเอาตัวรอด จะส่งสัญญาณวิธีไหน แล้วก็จัดสอน จัดอบรมเยาวชนด้วยเลย อะไรแบบนี้คนไทยทำไม่เป็น เพราะขาดความรู้ ขาดทักษะพัฒนา  
>     เทียบกับฝรั่งที่มาช่วยเรา ทำไมเค้าชำนาญ เพราะเค้าฝึกซ้อมมามาก แปลว่าต้องเดินสำรวจถ้ำบ่อย เดินป่าเดินเขาบ่อย พอเกิดเหตุเค้าก็มีประสบการณ์พอ คิดหาวิธีแก้ไขได้มากกว่า
>
> เราจะสื่อว่า การเข้าไปเดินสำรวจถ้ำของโค้ชและเด็กๆ เป็นเรื่องธรรมดาค่ะ  
> และเป็นเรื่องใกล้ตัวพวกเค้าในฐานะคนท้องถิ่นที่ควรหัดสำรวจถ้ำ  
> บังเอิญหนนี้เกิดเหตุ จาก "ฝน" ทำให้ติกในถ้ำ  
> ซึ่งพวกเค้าไม่เคยเจอ  
> คนไทยก็ไม่เคยเจอ ทั้งที่มันเป็นเรื่องเกิดขึ้นได้อยู่แล้ว  
> ผู้ใหญ่หัวจะหงอกยังไม่รู้เลย อย่าไปด่าเด็กให้มากเลย  
> อายตัวเองกันดีกว่าที่ความรู้จะสอนให้ระวัง จะช่วยให้เค้าปลอดภัยยังไม่มีเลย
>
> เรื่องป้ายประกาศหน้าถ้ำ ก็ปักง่ายๆ มันง่ายไป  
> ถ้ามีการจัดอบรมให้ความรู้ เรื่องถ้ำ สภาพอากาศให้คนในพื้นที่บ่อยๆ ให้รู้จักระวังช่วงไหน สังเกตฟ้าฝน  
> คนเค้าก็รู้ ก็อาจจะไม่เกิดเหตุก็ได้
>
> แต่เชื่อเถอะ ไม่มีทางเป็นไปได้ว่าจะไม่เกิดเหตุคนติดถ้ำนี้เลยแน่ๆ
>
> จะปิดตาย??? อันนี่วิธีแก้แบบไท๊ยไทย ขี้เกียจกันเหลือเกิน
