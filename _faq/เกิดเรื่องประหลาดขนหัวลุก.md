---
---

# เกิดเรื่องประหลาดขนหัวลุก

เป็นเรื่องที่แชร์กันในโลกออนไลน์ช่วงเช้าวันที่ 29/06/2018

ขอบคุณคำตอบจาก [คุณ สมาชิกหมายเลข 2085974](https://pantip.com/topic/37803852/comment4271) สมาชิก Pantip.com

1. อยู่ๆไฟก็ดับเองไปดูไม่รู้ใครมาดึงสายออกทั้งๆที่มีคนยืนคุมตลอด
    - จากข่าว ข้างนอกเค้าตัดไฟ Main เป็นช่วงๆครับ มีช่วงน้ำขึ้นสูง-รีบย้ายอุปกรณ์ หรือสลับสาย-เปลี่ยนท่อ-ติดตั้งเครื่อง-Restart ใหม่  
    ต้องรีบตัดทันทีเพราะกลัวไฟดูด จนบางทีอาจไม่ได้แจ้งข้างใน 

2. มีเสียงเรียกออกมาจากในหลืบ พอทีมไปถึงก็ไม่มีอะไร
    - ข้างในเป็นที่ปิดทึบ เสียงมันก้องไปมาอยู่แล้ว มีทั้งแรงดันน้ำ แรงดันลม เครื่องสูบน้ำ ฯลฯ  
    สารพัดอุปกรณ์แปลกๆที่ขนเข้าไป ยังไม่นับคนหลายทีม-หลายหน่วยงาน-หลายชาติ  
    นึกถึงห้องเครื่องเรือ หรือห้องปั๊มใหญ่ๆที่ปิดทึบ สิครับ เสียงแปลกๆดังมาตลอดเหมือนกัน  
    ห้องน้ำที่ใช้ท่อเหล็กโบราณ บ้านเก่าผมยังมีเสียงแปลกๆแบบนี้เพียบเลย

3. ทหารที่ไปช่วยงานไม่สบายหลายคนทั้งๆที่ทุกคนร่างกายแข็งแรงดี
    - สภาพอากาศอับชื้น+โคลน+น้ำท่วม+อากาศน้อย แบบนั้น ถึงจะแข็งแรงแต่คนที่ไม่คุ้นชินไปอยู่นานๆ-พักผ่อนน้อยและปรับสภาพไม่ได้  
    ก็มีสิทธิ์ป่วยได้

4. คนที่มาอยู่หน้าถ้ำหลังจาก3ทุ่มขึ้นไปจะได้ยินเสียงแว่วๆ ออกมาจากที่ไกลๆบนเขาทางด้านปากถ้ำกันทุกคนอันนี้ถามคนที่เคยไปจะได้ยินกันทุกคืนแต่ไม่รู้เสียงอะไร
    - อ่านข้อ 2 เลยครับ

5. ทหารที่มาช่วยจริงๆก็กล้าๆกลัวๆ เพราะในถ้ำบรรยากาศวังเวงมาก ทุกซอกหลืบมันเป็นที่บังตาเปล่าเปลี่ยวไปหมด เดินเป็นกลุ่มยังน่ากลัวไม่มีใครกล้าเดินไปไหนคนเดียว
    - ในถ้ำมันวังเวงอยู่แล้วครับ แถมมืดสนิท+ชื้นขนาดนั้น คนที่ไม่คุ้นชินไปอยู่นานๆอาจจะหลอนได้  
    แต่พวกนักสำรวจถ้ำ เค้าอยู่กินกันเป็นเดือนๆ ไม่มีปัญหาอะไร เพราะชินแล้ว

6. นอกจากร่างทรงที่มาแล้วพวกนั่นมองดูเป็นเรื่องตลก แต่ที่ไม่ตลกคือคนที่มานอนหน้าถ้ำละเมอด้วยเสียงแปลกๆโหยหวนสยองมากบางคนถ่ายคลิปไว้ด้วย
    - เป็นปัญหาหรืออาการนอนส่วนตัวของชาวบ้านหรือเปล่า (ใครก็ไม่รู้) เพื่อนผมมีคนนึงมันก็กรนไม่เหมือนชาวบ้าน เหมือนคนกำลังจะตาย

7. วันหนึ่งบุคคลคล้ายๆท่านผู้ว่าและคณะรีบวิ่งลงไปในถ้ำไม่รู้สาเหตุอะไร ทีมที่เกี่ยวข้องทั้งหมดหายลงไปหน้าถ้ำนานมาก แต่ไม่มีใครให้ข่าวอะไรเพราะดึกแล้วและทุกคนอ่อนเพลียกันหมด
    - ไม่รู้ก็อย่าไปเดาเลย อาจจะวิ่งลงไปช่วยกันขนของหนีน้ำก็ได้

8. มีคนเห็นเงาดำๆเดินตามบ้างยืนอยู่บ้างแทบจะทุกที่เห็นกันจนไม่มีใครกล้าเดินไปไหนคนเดียวแม้แต่เวลากลางวัน
    - ถ้าเคยไปเที่ยวถ้ำ แบบส่องไฟฉาย อันนี้คือเรื่องปกติเลย  
    "จินตนาการ" ล้วนๆ ครับ

9. ฝนตกตลอดเวลา ตกเฉพาะตรงถ้ำนี่เท่านั้น มันน่าแปลกนี่อาจทำไห้สูบน้ำเท่าไหร่ก็ไม่แห้งไม่ลดลงเลย
    - ถ้าฝนตกหนัก น้ำไหลมาจากภูเขาทั้งลูก ยังไงก็เอาชนะยากครับ  
    นึกถึงตอนอาบน้ำในห้องน้ำ แล้วมีเส้นผมไปตันตรงที่ระบายน้ำสิ น้ำที่อาบจะเริ่มท่วมขัง จนล้นออกนอกห้องถ้าไม่เอาเท้าเขี่ยผมออก  
    ที่สำคัญ ภูเขาลูกนั้นเป็นแหล่งกำเนิดตาน้ำธรรมชาติอยู่แล้ว (ขนาดแรงดันน้ำกัดเซาะเป็นโพรงถ้ำใหญ่ขนาดนี้)  
    จะมีฝนตกมากกว่าที่อื่น ก็ไม่แปลกหรอกครับ

10. อันนี้แปลกมากแม่ครัวที่ทำอาหารมาเลี้ยงบอกว่า คนที่มารับอาหารบางคน มาแบบแต่งตัวสวยงามเหมือนลิเกก็มี  
บางทีนึกว่าพวกร่างทรงและมากันมากมายทั่งๆที่ร่างทรงที่มากันไม่มีใครแต่งชุดสวยๆแบบนั้นเลยสักคน
    - คราวหลังบอกให้แม่ครัว ถ่าย Clip ไว้เลย หรือขอเซลฟี่ด้วย  
    เทพพวกนี้ รับรองเจอกล้องเมื่อไหร่ หายหมด (เหมือนกรณีไฟลุกปริศนา)

11. วันแรกๆชาวบ้านคนมาดูกันมากมาย แต่วันนี้ไม่มีใครมาเลย บางคนพาลูกเล็กๆมาพอกลับบ้านไปก็ไม่สบาย นอนละเมอถึงยักษ์บ้าง ผีบ้างชาวบ้านเล่าต่อกันจนไม่มีใครกล้ามา
    - ไม่ได้ตามข่าวสินะ ที่ไม่มีใครมา เพราเค้าจัดระเบียบใหม่แล้ว ห้ามคนที่ไม่เกี่ยวข้องเข้ามาในบริเวณ  
    เด็กๆจะไม่สบายก็คงไม่แปลก เจอฝนตกหนัก+ละอองฝน+โคลนเฉอะแฉะขนาดนั้น

12. การทำงานของทีมงานมีอุปสรรคตลอด ไม่ว่าจะเป็นการขนของขนส่ง อยู่รถก็สตาร์ทไม่ติดบ้าง ติดหล่มบ้าง การทำงานลำบากมาก
    - การทำงานไหน ไม่มีอุปสรรคบ้าง ?  
    อย่างผม เมื่อเย็นวาน Net Fibre ล่มไป 6 ชั่วโมง, ตอนเช้า Harddisk รวน File งานที่ Save เมื่อคืนเปิดไม่ได้เพราะไปลงตำแหน่ง Bad Sector พอดี  
    เย็นนี้จะประชุม ก็ต้องเลื่อนนัดเพราะ File ไม่พร้อม (ดีที่พอเลื่อนได้)  
    เอ..หรือว่าผมเข้าไปตอบกระทู้นี้ มันเลยส่งผลมาถึงที่กรุงเทพฯ ด้วย ?