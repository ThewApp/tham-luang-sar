---
---

# ใครคือคนพบคนแรก

_จาก <https://www.thairath.co.th/content/1325761>_

ผู้ที่พบคือน้ำดำน้ำกู้ภัยในถ้ำชาวอังกฤษ

- นายริชาร์ด สแตนตัน
- นายจอห์น โวลันเธน

_จาก <https://www.facebook.com/thestandardth/photos/a.1725541161072102.1073741828.1683658098593742/1903999873226229/>_

> UPDATE: เปิดประวัติทีมกู้ภัยชาวอังกฤษ ฮีโร่กลุ่มแรกที่พบผู้สูญหายทั้ง 13 คนในถ้ำหลวง
>
> ในภารกิจค้นหาโค้ชและนักฟุตบอลเยาวชนทีมหมูป่าอะคาเดมีแม่สายทั้ง 13 ชีวิตที่ติดอยู่ภายในถ้ำหลวง ในวนอุทยานขุนน้ำนางนอนตลอด 10 วันที่ผ่านมา มีทีมกู้ภัยจากอังกฤษเข้าร่วมภารกิจครั้งนี้ 4 คน ซึ่งประกอบด้วย นายจอห์น โวลันเธน, นายริชาร์ด สแตนตัน และนายโรเบิร์ต ฮาร์เปอร์ ที่ได้รับการติดต่อจากเจ้าหน้าที่ไทย และเดินทางถึงไทยหลังทีมหมูป่าอะคาเดมีติดอยู่ภายในถ้ำแล้วนาน 3 วัน รวมถึงนายเวิร์น อันสเวิร์ธ นักสำรวจถ้ำชาวอังกฤษที่เชี่ยวชาญถ้ำในพื้นที่จังหวัดเชียงรายก็เข้าร่วมภารกิจในครั้งนี้
>
> โดยนายโวลันเธนและนายสแตนตัน คือฮีโร่กลุ่มแรกที่เดินทางไปถึงจุดพื้นที่แห้งที่ผู้สูญหายทั้งหมดอยู่และพบว่า พวกเขาทั้งหมดยังมีอยู่ชีวิตอยู่และปลอดภัยดี โดยทั้งหมดอยู่ในสภาพหิวโซและดื่มน้ำภายในถ้ำเพื่อประทังชีวิต เมื่อเวลาประมาณ 21.45 น. ของคืนวันที่ 2 กรกฎาคม 2561
>
> ด้านสมาคม The British Cave Rescue Council ที่มีบทบาทสำคัญในการให้ความช่วยเหลือผู้ประสบภัยและติดอยู่ภายในถ้ำของอังกฤษระบุว่า ทีมกู้ภัยทั้ง 3 คน ที่ส่งมานี้ ทุกคนล้วนแต่มีความสามารถ มีความเชี่ยวชาญ และมีประสบการณ์สูงในการสำรวจถ้ำจำนวนมาก จึงทำให้พวกเขาเข้าใจระบบโครงสร้างต่างๆ ภายในถ้ำเป็นอย่างดี ส่งผลให้ภารกิจในครั้งนั้นรัดกุมและแม่นยำเพิ่มมากขึ้น ด้วยประสบการณ์และความสามารถที่สั่งสมมาจึงทำให้ทีมนักกู้ภัยจากอังกฤษกลายเป็นแนวหน้าในภารกิจค้นหาผู้สูญหายครั้งนี้
>
> เคยมีรายงานว่า นายสแตนตันเป็นหนึ่งในทีมนักผจญเพลิงในเมืองโคเวนทรีของอังกฤษ และมีส่วนร่วมในการเข้าให้การช่วยเหลือชาวอังกฤษ 13 คนที่ติดอยู่ภายในถ้ำ Cueva de Alpazat ของเม็กซิโก เมื่อปี 2004 ที่ผ่านมา ขณะที่นายโวลันเธนเป็นวิศวกรด้านโครงข่ายอินเทอร์เน็ตในเมืองบริสตอล เป็นนักวิ่งมาราธอนและอัลตามาราธอนตัวยง อีกทั้งมีประสบการณ์ในการสำรวจถ้ำต่างๆ อย่างดีเยี่ยม
>
> ทั้งนายโวลันเธนและนายสแตนตันยังเป็นส่วนหนึ่งของทีมกู้ภัย South and Mid Wales ที่เข้าให้การช่วยเหลือนายเอริก เอสตาบลี นักประดาน้ำชาวฝรั่งเศสที่ติดอยู่ภายในถ้ำใต้น้ำ Dragonnière Gaud ใกล้กับเทศบาล Labastide de Virac ในจังหวัดอาร์แด็ช ของฝรั่งเศสเมื่อปี 2010 ซึ่งทำให้พวกเขา 2 คน ได้รับเหรียญตราเชิดชูเกียรติ Royal Humane Society Medal ที่พระราชวังบักกิงแฮมในอีก 2 ปีต่อมา เพื่อเป็นเกียรติและระลึกถึงภารกิจอันยิ่งใหญ่ที่พวกเขาได้ทำในฝรั่งเศส
>
> ไม่เพียงเฉพาะแต่ทีมกู้ภัยจากอังกฤษกลุ่มนี้เท่านั้น แต่ยังรวมถึงเจ้าหน้าที่คนอื่นๆ ที่เกี่ยวข้องกับภารกิจค้นหาผู้สูญหายทั้ง 13 คนในครั้งนี้กว่า 1,000 ชีวิต ที่ทุ่มเทและพยายามอย่างเต็มความสามารถมาโดยตลอด จนพบผู้สูญหายทั้งหมดในที่สุด
