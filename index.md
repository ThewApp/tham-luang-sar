# Tham luang

เว็บนี้ไม่ใช่เว็บทางการ หรือ อยู่หน้าเหตุการณ์จริง  
สิ่งที่อยู่บนเว็บนี้มาจากการคัดกรองมาจากแหล่งที่เชื่อถือได้เท่านั้น

## สถานการณ์ปัจจุบัน เวลา 19.00 น. 29/06/2018

- ยังไม่พบผู้สูญหายทั้ง 13 คน
- ซีลยังไม่ถึงพัทยาบีช -- [อ่านเพิ่มเติม](./faq/จากสามแยกไปพัทยาบีชห่างแค่ไหน/)

- สรุปสถานการณ์โดยรวมวันนี้ ถือว่ามีโชคดีพอสมควรคือ ฝนไม่ตกเพิ่มเติม ทำให้สามารถพร่องน้ำออกได้ มีการค้นหาปล่องเพิ่มเติม ซึ่งกำลังรอผลการสำรวจอยู่ การเจาะบาดาล ยังคงวางแผนเจาะค้นหาร่องน้ำอยู่ การสแกนเพื่อเจาะถ้ำด้านบน

### เปิด 5 แผนการค้นหาผู้สูญหาย 13 คน

จาก สมาชิก Facebook [Naris Kinimarn](https://www.facebook.com/photo.php?fbid=2019433038075853&set=a.221975124488329.61874.100000275307321)

* แผนที่ 1 (แผนหลัก) คือการพร่องน้ำออกจากถ้ำ ทั้งการสูบน้ำจากภายในถ้ำ และบริเวณปากถ้ำเพื่อให้เจ้าหน้าที่สามารถเข้าไปปฏิบัติภารกิจในการค้นหาผู้สูญหายทั้ง 13 คน โดยในขณะนี้หน่วยซีล และผู้เชี่ยวชาญด้านการดำน้ำถ้ำ ยังปฏิบัติภารกิจต่อเนื่อง และพบว่าระดับน้ำยังสูง และมีความแรง การสูบน้ำออกจากถ้ำ ในขณะนี้ทำได้เพียงสูบน้ำที่เติมมาจากปริมาณฝนที่ตกหนักตั้งแต่วันพุธที่ผ่านมาออกเท่านั้น แต่ปริมาณน้ำต้นทุนที่มีอยู่ ยังไม่ลดระดับลง เบื้องต้นจะติดตั้งเครื่องสูบน้ำเพิ่ม 40 ตัว

* แผนที่ 2 คือการเจาะในเส้นทางอื่นเพื่อหาทางเข้าใหม่ ซึ่งแผนนี้มีการดำเนินการตั้งแต่เริ่มการค้นหา โดยล่าสุด การส่งหน่วยค้นหาเดินเท้ากระจายกำลังไปยังจุดที่มีข้อมูล ทั้งหน่วยซีล ร่วมกับทหาร เบื้องต้นการสำรวจโพรงทางด้านซ้ายของถ้ำ ข้อมูลวันนี้พบโพรงต่างๆ 3 หลุมหลักๆ และมี 1 หลุมที่อาจจะสามารถเชื่อมต่อภายในถ้ำได้ อยู่ระหว่างการส่งทีมเข้าไปสำรวจด้านใน โดยวิธีการใช้เชือกโรยตัว รวมถึงการติดตั้งเครื่องสแกน ขณะที่ฝั่ด้านขวาของถ้ำ ก็มีการสำรวจเช่นกัน

* แผนที่ 3 การหาช่องทางอื่นระบายน้ำอื่นที่เป็นไปได้ ซึ่งหมายถึงการระเบิดที่บริเวณปลายถ้ำ ล่าสุดการการระเบิดบริเวณปลายถ้ำ เวลาระเบิดน้ำต้นทุนได้ลดไปบางส่วน ซึ่งจะมีการปรับแผนเพื่อหาช่องทางว่าจะสามารถทะลวงจากด้านล่างเพื่อให้น้ำออกมาได้หรือไม่

* แผนที่ 4 ให้ผู้เชี่ยวชาญ ตรวจสอบ หรือคำนวนจุดที่คาดว่าผู้สูญหายทั้ง 13 คนจะอยู่ เมื่อทราบพิกัดที่แน่ชัด จะใช้เครื่องมือเจาะบริเวณจุดนั้นเข้าไปโดยตรง แต่ในกรณีการสแกน การเจาะ อาจจะได้ในทางทฤษฎี แต่ในทางปฏิบัติ อาจมีปัจจัยแทรกซ้อนจากเครื่องจักร และระดับการวางเครื่องที่มีน้ำหนักมาก บนพื้นที่เขา พื้นที่ลาดเอียง เพราะหากวางผิด จะทำให้สูญเสียเครื่องได้

* แผนที่ 5 เป็นแผนล่าสุดที่ทำเมื่อวานนี้ การเจาะบาดาล หรือการใช้เครื่องเจาะหินเจาะที่บริเวณด้านล่างของถ้ำ เบื้องต้นวิธีนี้ยังไม่ประสบผลสำเร็จ เนื่องจากเมื่อเจาะลงไปใต้ดิน ยังไม่พบชั้นของน้ำใต้ดิน แต่ทั้งนี้เจ้าหน้าที่ก็จะยังดำเนินการต่อ

โดยผู้ว่าราชการจังหวัดเชียงราย ย้ำว่า นี่เป็นแผนเบื้องต้น หากพบว่าแผนที่ 1 ไม่สามารถทำได้ตามแผนที่วาง ก็จะปรับเปลี่ยนแผนที่ 2 ขึ้นมาเป็นแผนหลักแทน

ส่วนแนวทางการช่วยเหลือหากพบผู้สูญหาย เบื้องต้นใช้รถพยาบาล 1 คัน ต่อผู้สูญหาย 1 คน 
หากพบอาการไม่วิกฤต จะถูกส่งไปยังรพ.แม่สาย แต่หากพบว่ามีอาการวิกฤต จะประสานเฮลิคอปเตอร์ส่งโรงพยาบาลที่มีขีดความสามารถในการรักษา และรพ.ในกรุงเทพ

รวมถึงอาจกักพื้นที่ ไม่ให้พบกับใครเนื่องจากเข้าไปอยู่ภายในเป็นเวลานาน และมีความเป็นไปได้ว่าในถ้ำมีสัตว์ที่อาจเสี่ยงต่อการเป็นโรคติดต่อทางเดินหายใจ

แต่ทั้งนี้ยังไม่มีการพบผู้สูญหายทั้ง 13 คน

## ลิงก์

- [FAQ](./faq) -- รวมคำถามที่ถามกันเยอะ
- [Fake news](./fakes) -- รวมข่าวปลอมที่แชร์กัน
- [แถลงข่าว](./statements) -- รวมแถลงข่าว สถานการณ์โดยทางการ
- [ภาพและคลิปภายในถ้ำ](./inside-view) -- จะได้เข้าใจความลำบากของเจ้าหน้าที่
- [แหล่งข่าวที่น่าเชื่อถือ](./news) -- กรุณาติดตามข่าวจากแหล่งพวกนี้

## แผนที่ถ้ำ

![Cave map](./assets/images/overview_map1.jpg)

### แผนที่ Google maps ดูได้ 3 มิติ

*โดยสมาชิก Facebook ชื่อ [Lek Gis](https://www.facebook.com/lekgis)*

[แผนที่ Google maps ดูได้ 3 มิติ](https://www.google.com/maps/d/viewer?mid=1XNbZ-QjjXkKxjtkfiKARvRfdh-JxBi3-)

## เกี่ยวกับเว็บไซต์

### การแก้ไข/เพิ่มข้อมูล

- สมาชิกเว็บ Pantip.com แสดงความคิดเห็นในกระทู้ [เกาะติดกู้ภัยครั้งใหญ่ระดับภาค นักฟุตบอลหายไปในถ้ำทั้งทีม 24 ชม.แล้วยังหาไม่เจอ](https://pantip.com/topic/37803852/) ได้เลย
- หรือ เพิ่ม Comment Facebook ด้านล่างนี้
- หรือ สมาชิก Github.com เพิ่ม Issue ได้เลย

<div class="fb-comments" data-href="https://thewapp.github.io/tham-luang-sar/" data-numposts="5"></div>
<div id="fb-root"></div>
<script>(function(d, s, id) {
  var js, fjs = d.getElementsByTagName(s)[0];
  if (d.getElementById(id)) return;
  js = d.createElement(s); js.id = id;
  js.src = 'https://connect.facebook.net/en_US/sdk.js#xfbml=1&version=v3.0';
  fjs.parentNode.insertBefore(js, fjs);
}(document, 'script', 'facebook-jssdk'));</script>
