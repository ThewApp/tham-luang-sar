---
---

# ความคืบหน้าประจำวันที่ 1 ก.ค.61 (10.00 น.) การปฏิบัติของชุดช่วยเหลือและค้นหา (หน่วยบัญชาการสงครามพิเศษทางเรือ กองเรือยุทธการ (นสร.กร.)/NAVY SEAL) เพื่อช่วยเยาวชนทีมฟุตบอลหมูป่าอะคาเดมี่แม่สาย 13 คน ที่ติดอยู่ภายในถ้ำหลวง – ขุนน้ำนางนอน อ.แม่สาย จ.เชียงราย

*ณ วันที่ 8 ของปฏิบัติการ

ความตั้งใจการปฏิบัติวันนี้คือนำขวดอากาศไปเตรียมไว้จนถึงสามแยก และลึกเข้าไปที่สุดเท่าที่สามารถกระทำได้ กับรอถังอากาศชุดใหม่มาเสริม จะทำเส้นเบสไลน์(เชือกนำทาง) เข้าไปที่จุดสามแยก ซึ่งชุดช่วยเหลือและค้นหาฯ (NAVY SEAL) เคลื่อนที่ด้วยการว่ายน้ำ สลับดำน้ำ ปีนตามแนวผนังถ้ำ พร้อมแบกอุปกรณ์ดำน้ำ ทั้งนี้ระยะเริ่มจากโถง 3 เข้าไปสู่จุดสามแยก ประมาณ 200 เมตร

- ลักษณะอากาศบริเวณถ้ำหลวงฯ ท้องฟ้าโปร่ง ไม่มีฝน
- ระดับน้ำบริเวณโถง 3 ลดลงจากเมื่อวาน 2 ซม.
- เวลา 03.00 น. ชุดช่วยเหลือและค้นหาฯ (NAVY SEAL) จำนวน 12 นาย โดยมี น.อ. อนันท์ สุราวรรณ์ เป็นผู้อำนวยการดำน้ำ ชุดดำน้ำ จำนวน 2 ชุด 
- เวลา 09.00 น. เครื่องบินลำเลียงขนาดใหญ่ (C-130) จากกองทัพอากาศเดินทางไปสนามบินอู่ตะเภา - ท่าอากาศยานภูเก็ต - ท่าอากาศยานดอนเมือง - ท่าอากาศยานเชียงราย เพื่อลำเลียงอุปกรณ์จากหน่วยต่างๆ ประกอบด้วย ทัพเรือภาคที่ 3 , หน่วยบัญชาการนาวิกโยธิน , กรมสรรพาวุธทหารเรือ , ศูนย์อนุรักษ์อุทยานใต้ทะเลจุฬาภรณ์ จ.พังงา และบริษัทเชฟรอน เพื่อสนับสนุน ชุดช่วยเหลือและค้นหาฯ (NAVY SEAL) โดยมีรายการดังนี้
    1. ขวดอากาศ ประมาณ 314 ขวด 
    2. สายปรับกำลังดัน (Regulator) ประมาณ 94 เส้น 
    3. เครื่องอัดอากาศ 4 เครื่อง
    4. แพคหลัง ประมาณ 70 ตัว
    5. ชูชีพดำน้ำ (BCD) จำนวน 25 ตัว

  โดยจะลำเลียงอุปกรณ์ทั้งหมดถึงถ้ำหลวงฯ เวลาประมาณ 16.30 น.

_[โพสต์](https://www.facebook.com/permalink.php?story_fbid=2157420974285408&id=944648738895977)โดย เพจ Facebook ชื่อ [กองทัพเรือ Royal Thai Navy](https://www.facebook.com/กองทัพเรือ-Royal-Thai-Navy-944648738895977/) วันที่ 01/07/2018 เวลา 10.38 น._